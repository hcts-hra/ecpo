<?xml version="1.0" encoding="UTF-8"?>
<?xml-model href="https://raw.githubusercontent.com/exc-asia-and-europe/ecpo/master/ecpo.rng" type="application/xml" schematypens="http://relaxng.org/ns/structure/1.0"?>
<!DOCTYPE ecpo [
    <!ENTITY gaiji "&#xe111;">
]>
<fold xml:id="jb_0129_1930-04-03_0002+0003" lastedit="2022-01-02" lasteditor="xiejia1995" issueid="932">
    <!-- start recto page -->
    <div type="page" page="recto" n="1" mode="vertical-rl" dir="rtl">
        <div type="margin" mode="horizontal-tb" dir="rtl">
            <div>
                第二版　民國九年四月三日<lb/>
            </div>
            <div  mode="horizontal-tb" dir="ltr">
                THE　CRYSTAL<lb/>
            </div>
            <div>
                庚申年二月十五日　星期六<lb/>
            </div>
        </div> 
        <div type="article">
            <div>
                肯定<lb/>
            </div>
            <div dir="rtl" mode="horizontal-tb">
                （丹翁）<lb/>
            </div>
            <div>
                擇善而從、古訓也、既不能自立、又不能師人之長、人何以人、國何以國<lb/>
                、自民治主義東漸以後、效外國之自治、而不顧何者爲公益、效外國之舉<lb/>
                債、而不計何者爲用途、效外國之政爭、而不知何者爲黨綱、效外國之代<lb/>
                議制、而不思何者爲民請命、效外國之密約、而不明何者爲利害、且歐戰<lb/>
                以前、爭言軍國民教育、及德奧敗績、則又高談公理人道、應聲而鳴、隨<lb/>
                風而糜、直如無行之婦人、無所不可、爲強盜妻、則一悍鷙之牝賊、及<lb/>
                再醮僧侶、則又一慈善之梵嫂也、故西人識中國之言論、無異於皮肉所<lb/>
                製之蓄音機、易青衫之戲片、一變而爲花面不難也、豈不信哉、問何以必<lb/>
                改政改俗、曰、『外國如是、外國如是、』問何以必舍我而從外國、則曰『外<lb/>
                國富强、』問外國如是何以富强、能言之成理者、十不及五、問外國之政<lb/>
                俗、果否合於今日中國之時宜、則瞠目結舌、幾十無一二能言其真際<lb/>
                者、但高呼曰『外國外國、』一若神聖不可侵犯者、有進而與爲商兌者、則<lb/>
                視若左道惑人、大逆謀畔、如腹誹偶語之應棄市矣、余生斯世、束縛言論<lb/>
                、不得自由、能無孤憤耶、雖然、余小報之記者耳、『齊家治國平天下、自<lb/>
                有周公孔聖人、』小報而語大、罪也、請作小言、<lb/>
                美之於人、天生品也、故古之賦美人者、曰『施朱則太赤、施粉則太白、增<lb/>
                之一分則太長、減之一分則太短、』言不可以加以人工也、自弋利者、發<lb/>
                明化粧品、於是無鹽嫫母皆作顧影自憐之想矣、黃種之髮、橫斷之爲平<lb/>
                圓形、白種之髮、則爲橢圓形、平圓者直、而橢圓者曲、皆自然之性、未必<lb/>
                中國如雲之髮、必陋於西人之踡髮也、乃慕歐風者、則白媿其不曲、使理<lb/>
                髮匠之技巧者、熱鐵而熨之、目之不深者、亦效西人以深色染兩顴之上<lb/>
                、唯深恨受生父母之初、何不能碧其睛而高其鼻也、男子之趨風氣亦如<lb/>
                之、吾友某某、皆嗜阿芙蓉如性命、染其鬚上翹、儼然今日亡國破家之<lb/>
                威廉第二、懨懨無生氣、又有五十老翁、惟留口上之鬚作半月形、其餘則<lb/>
                薙除浄盡、宛然影戲片中『卓別靈』之滿面滑稽也、今日女子、衣尚露肘<lb/>
                而裳甫及膝、不知創始于勾䦨中何人、謂效歐美之兒童耶、則有抱子者<lb/>
                亦如是、謂便於海水浴耶、則重裘亦如是、謂以絲織物昂貴、經濟於尺<lb/>
                寸耶、則周身明珠金剛石所鑲嵌者亦復如是凍瘃所染、腕癱脛潰、血肉<lb/>
                淋漓、目不忍睹、於是救濟之策、乃有旗袍、漢族之婦、似樂爲滿人之妻、<lb/>
                海濱之市、恍入夫清帝之室、蕭家后主、有類俳優、又不知誰爲作俑也、<lb/>
                至於男子、有被髮數寸者、曰、吾哲學家也、禿頭若瓜者、曰、吾軍國民也<lb/>
                、汽車鳴鳴、而獨服布衣、曰、吾效伍博士也、少年翩翩、而盡持手杖、曰、<lb/>
                吾效熊鳳凰也、外此淫&gaiji;<!--not clearly-->之服、標奇立異、曰、吾效歐美某公、東瀛某<lb/>
                氏、予已忘之矣、衣服猶可、飲食尤怪、有終年以麵包代米者矣、有每食<lb/>
                必具加非者矣、有菇素而惟食鷄卵牛乳者譯、曰、非此則不合𫟙生、然<lb/>
                歟否歟、樂以導和、古所不諱、降至今日、聲不必合宮商、詞不必擇風雅<lb/>
                、矜皮黃爲絕學、奉生旦爲大師、譚癖中人、乃尊爲貝勒、梅毒四布、乃親<lb/>
                爲小友、於是鬚眉無高抗之響、粉黛以柔媚爲工、顧曲家又持爲金科玉<lb/>
                律、數年以來、有當代達人矯而提倡崑曲、於是梨園以戲藝爲業者、亦改<lb/>
                而效顰、不自知其不學也、美術玩好、似應各具性情、今日又復不然、亦<lb/>
                隨人爲嗜好、清道之人書、吳倉碩之畫、皆一時紙貴者也、天台山農之書<lb/>
                、王一亭之畫、幾可亂真矣、清道人之論書、曰、吾聚點爲書、又曰、吾以<lb/>
                鐘鼎篆籀法爲真草、吳倉碩之論畫、曰、吾先任意作數筆、心中不作一<lb/>
                物象、然後視其似何物、即點染作何物、乃不知二公之秘者、竟貿貿然一<lb/>
                步一趨焉、鑒別古物、亦外國人執其牛耳、銅器軒商而輊周、畫幅則取<lb/>
                宋元而舍明清、海上真鑒賞家、吾交游寡、適未之見、自潘文勤端忠愍之<lb/>
                逝、海内好事者亦無其人、有之、亦皆重耳食而不知眼學、自命爲時髦而<lb/>
                已、於是不多識字之市儈、能以巨金購宋本、不能執筆之狂且、能以善值<lb/>
                求漢碑、尤足異焉、白話詩文、爲今日所注重、於通俗教育<!--there is a half space-->自有絕大<lb/>
                之影響、必謂有白話文、而文言可廢、有白話詩、而音律亦可廢、余未<lb/>
                聞歐學、誠不能言其故、梁卓如『歐游心影錄、』亦以白話文行之、時哉時<lb/>
                哉、小可於作詩文不成時、偶一爲之、人詰予何以好爲白話、予亦不能自<lb/>
                解也、是皆『盲從』而已矣、<lb/>
                鳴呼、盲於目、猶有相、盲於心、則恐終墮於冥冥、哀哉、   <lb/>  
            </div>
        </div>
        <div type="article">
            <div>
                張黑女碑印度本跋<lb/>
            </div>
            <div dir="rtl" mode="horizontal-tb">
                （丹翁）<lb/>
            </div>
            <div>
                （見四月一號時事新報歐游心影錄）<lb/>
                魏張黑女墓志、東洲草堂所藏、號稱<lb/>
                海内孤本久矣、梁卓如先生、遠游歐<lb/>
                洲、途徑印度洋、忽於錫蘭山下、發<lb/>
                見此本、我以語海上之好事者、羣相<lb/>
                詫、以爲魏晉以後、我國人嗜書久成<lb/>
                結習、如智永懷素、雖方外亦耽臨池<lb/>
                、意者宋雲玄裝輩、於打包時未能割<lb/>
                愛、迨求法彼土、得大解脫、然後棄<lb/>
                之如遺耶、康南海廣藝舟雙楫、提倡<lb/>
                北碑至矣、然出亡海外、淹留鷲峯鹿<lb/>
                苑間、蓋幾閲寒暑、錫蘭大佛、且見<lb/>
                諸題詠、何爲此瓖寶、竟書視若無覩<lb/>
                耶、卓如以覘國之暇、續倣碑之錄、<lb/>
                又得劉子楷君、以『鏡寫真』法、影出<lb/>
                俾傳於世、黝澤可鑒、足媲美於宋之<lb/>
                鳥金柘矣、卓如斷不作誑語也、我<lb/>
                謂昔人學書、有畫姫人之肚作戈法<lb/>
                波磔者、使摹此本、亦非效斯人之所<lb/>
                 爲不可、何也、沒字碑、是人而碑也、<lb/>
                梁氏之碑黑女、元無足怪、而獨賜之<lb/>
                以姓、俾爲寒家增一故實、殊不可解<lb/>
                耳、蓋梁氏之鑒賞如是夫、<lb/>
            </div>
        </div>
        <div type="article">
            <div>
                <lb/>
            </div>
            <div dir="rtl" mode="horizontal-tb">
                （）<lb/>
            </div>
            <div>
                
            </div>
        </div>
        <div type="article">
            <div>
                <lb/>
            </div>
            <div dir="rtl" mode="horizontal-tb">
                （）<lb/>
            </div>
            <div>
                
            </div>
        </div>
        <div type="article">
            <div>
                <lb/>
            </div>
            <div dir="rtl" mode="horizontal-tb">
                （）<lb/>
            </div>
            <div>
                
            </div>
        </div>

